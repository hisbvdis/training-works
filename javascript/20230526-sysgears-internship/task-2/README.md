# Завдання №2

**Завдання:**

Розробити простий додаток для сортування та відбору даних за визначеними правилами.
Додаток повинен вміти працювати зі списками JSON об'єктів довільної структури,
відбирати об'єкти, що містять ключі з відповідними значеннями, а також сортувати об'єкти
за значенням, використовуючи природний порядок сортування.

Наприклад, якщо для даних виду:

```javascript
{"data": [{"name": "John", "email": "john2@mail.com"},
          {"name": "John", "email": "john1@mail.com"},
          {"name": "Jane", "email": "jane@mail.com"}]}
```
задати умову:
```javascript
{"condition": {"include": [{"name": "John"}], "sortBy": ["email"]}}
```

що містить два правила - `include` і `sortBy` (де правило `include` приймає набір пар
ключ:значення для перевірки записів на відповідність, а правило `sortBy` приймає набір
ключів для сортування), результатом буде об'єкт, що містить лише записи з ім'ям `John`,
відсортовані по ключу `email`:

```javascript
{"result": [{"name": "John", "email": "john1@mail.com"},
            {"name": "John", "email": "john2@mail.com"}]}
```

Плануючи підхід до дизайну коду додатка, необхідно передбачити можливість розширення
функціонала шляхом додавання у код нових “модулів” з правилами. Важливо, щоб усі
модулі мали між собою ідентичну структуру, були ізольовані один від одного та іншого коду
додатка, та взаємодіяли з основним кодом за єдиним принципом. Для прикладу, ви можете
додати новий модуль з правилом exclude, яке буде відкидати записи, що містять ключі з
певним значенням.


**Вхідні параметри:**

JSON об'єкт зі списком даних (data), та умовою для обробки (condition):

```js
{"data": [{"user": "mike@mail.com", "rating": 20, "disabled": false},
          {"user": "greg@mail.com", "rating": 14, "disabled": false},
          {"user": "john@mail.com", "rating": 25, "disabled": true}],
"condition": {"exclude": [{"disabled": true}], "sortBy": ["rating"]}}
```


**Вихідні дані:**

JSON об'єкт з даними отриманими після застосування умови обробки (result):

```js
{"result": [{"user": "greg@mail.com", "rating": 14, "disabled": false},
            {"user": "mike@mail.com", "rating": 20, "disabled": false}]}
```


## Starting
Run `node index.js`


## Feedback
Рішення до задачі №2 представлено. Задачу вирішено частково.

Правильні рішення:
– Обробники правил підключаються за допомогою спільного механізму.
– Обробники правил розбиті на функції.
– Обробники правил розбиті на файли.
– Можна відфільтрувати за декількома правилами одночасно.

Зауваження:
– Не реалізовано можливість фільтрації за декількома умовами всередині одного правила одночасно – за {"exclude": [{"disabled": true},{"rating":18}] (тобто потрібно виключити користувачів, які мають АБО disabled: true АБО rating: 18) або за {"exclude": [{"disabled": true, "rating":18}] (тобто потрібно виключити користувачів, які мають disabled: true ТА rating: 18) програма не видасть правильний результат.
– Реалізовано послідовне сортування, що призводить до результату, коли елементи відсортовано тільки по останньому полю в масиві сортування (окрім однакових). Прийнято реалізовувати паралельне сортування, яке звертається до наступних полів в масиві сортування тільки якщо зустрічаються однакові значення для попереднього поля.
– Сортування відбувається без урахування регістру, що буде дуже часто призводити до некоректних результатів.
